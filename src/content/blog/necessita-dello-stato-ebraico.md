---
title: "La necessità dello stato ebraico"
description: "Il sionismo in relazione al nazionalismo nell'era moderna e al problema della separatività"
pubDate: "2024/08/20"
---

## Prefazione inutile

### Nazionalismo

Viviamo in un epoca nella quale il nazionalismo costituisce uno dei principali
problemi che la nostra società deve affrontare. Questa ideologia è legata ad una
crescente consapevolezza dell'identità nazionale, anche e soprattutto grazie al
recente sviluppo di una coscienza internazionale e di una comunità delle
nazioni, e insieme alle opportunità che questi sviluppi sociali hanno portato,
si sono visti sorgere anche tutti i problemi relativi ad una sana e consapevole
implementazione di queste.

### Transizione dall'imperialismo

In particolare negli ultimi secoli dello scorso millennio il mondo ha vissuto
una transizione da una politica imperialista, la quale implicava la ricerca
della supremazia nazionale in un contesto di conflittualità internazionale,
verso il sistema democratico odierno e quindi verso la necessità di un dialogo
internazionale. Il nazionalismo non si limita alla ricerca dell'interesse
esclusivo della propria nazione, anche se questo rappresenta il suo aspetto
negativo, bensì l'orientamento verso l'esaltazione della qualità nazionale, la
quale si esprime nei rapporti internazionali. Storicamente l'imperialismo è
attributio alle potenze occidentali, le quali hanno condotto alla crisi dei due
conflitti mondiali, mentre il nazionalismo si associa alla rivendicazione di
libertà da parte di una nazione oppressa, ma questo è vero solo in parte in
quanto la separatività è un problema attribuibile all'umanità intera e che può
essere rintracciato in ogni nazione del mondo.

## Il problema ebraico

Una delle più antiche nazioni, forse la più antica ancora oggi rimasta intatta,
è Israele, la quale da sempre possiede un forte senso della propria identità e
che rappresenta un centro focale nel genere umano per quanto riguarda il
problema della separatività.

Questo problema è uno dei più grandi problemi che l'umanità deve affrontare,
anche in relazione alla questione ebraica. Qui non mi soffermerò sulle cause che
hanno prodotto questo problema, quanto piuttosto sul rapporto che esso ha con il
movimento sionista e con la peculiare natura di Israele quale nazione senza un
territorio e con un'identità fondata sulla separazione.

Di fatto esistono solo due modi per diventare ebrei:

- nascere da una madre ebrea, ovvero possedere sangue ebraico.
- adottare appieno l'ebraismo, come fece Rut la quale rinunciò alla propria
  terra, alla propria famiglia e ai propri dei, per diventare ebrea.

Solo chi è ebreo o chi rinuncia alla propria qualità per adottare quella ebraica
può essere accettato come ebreo. Va anche sottolineato che ciò non significa
soltanto l'accettazione della religione ebraica ed il rispetto delle sue regole,
perchè queste spesso non sono rispettate dagli stessi ebrei. Questo perchè anche
se teoricamente la legge resta il vincolo fondamentale dell'alleanza, a nessun
uomo è dato di essere perfetto innanzi al giudizio divino e quindi sarebbe
irragionevole pretendere questo da chiunque. Va notato che la legge è stata data
agli uomini, ma ciò può voler dire due cose: o la legge è relativa ad un
determinato grado di sviluppo e quindi è imperfetta e, una volta superata,
inesatta; oppure costituita di verità astratte (che ha senso) e che quindi sono
applicabili a seconda delle epoche e delle interpretazioni. Questo in ogni caso
significa che essere ebreo non significa soltanto essere parte di quella nazione
che ha ricevuto la legge, ma anche che si accetta l'interpretazione che il
popolo ebraico ha dato di questa legge, con tutte le sue implicazioni culturali
e tradizionali. Ciò sta alla base del messaggio di Cristo quando ha affermato
che gli ebrei distorcevano la legge di Dio adottando la legge dell'uomo in sua
vece, descrivendo così la natura stessa del popolo ebraico e non semplicemente
un suo fallo. Gli ebrei hanno dovuto conservare la propra identità per
permettere la venuta di Cristo, ma non possedendo una terra non hanno avuto
altri mezzi per farlo.

In altre parole la natura di Israele è tale da non permette alcuna
"contaminazione" esterna della propria qualità, ovvero una reale comprensione
reciproca con le altre nazioni o la possibilità di integrazione. Ciò è
notoriamente stato necessario per la venuta di Cristo e ne ho parlato altrove
(risposte religione LMA6).

### Il territorio nazionale

Per le altre nazioni, nate nelle matrici dei propri territori nazionali,
delineati dalla struttura geografica dei rispettivi luoghi di appartenenza, il
processo integrativo avviene in modo differente.

Per essere italiano è sufficente vivere in Italia e rispettare la legge
italiana. Generalmente, per entrare a far parte di una nazione non è necessario
rinunciare alle proprie tradizioni e alla propria identità nazionale, anzi tutti
questi fattori possono entrare in rapporto con la qualità del paese ospite
producendo adattamento e comprensione reciproci tra le due culture. Ma come si è
visto questa possibilità è preclusa a Israele proprio perchè essa non possiede
uno stato.

Il problema del sionismo trova quindi le sue radici nel più grande problema
dell'inclusività tra gli uomini.

### Il riflesso dell'odio

Si può sicuramente attribuire al popolo ebraico una colpa, in quanto
storicamente anche da parte degli ebrei stessi c'è stato un rifiuto a integrarsi
nella società, legato in parte anche al loro orgoglioso senso di superiorità.
Inolte dalla nascita dello stato di Israele in palestina si sono potuti
osservare in diverse occasioni atti di violenza e manifestazioni di odio da
parte della comunità ebraica. Queste però, alla luce della necessita di uno
stato ebraico quale simbolo e mezzo per la risoluzione della piaga della
separtività e dell'odio tra gli esseri umani, possono essere viste come crisi di
adattamento, indesiderabili, ma contestuali alle difficoltà implicate da questa
risoluzione. Si potrebbe osservare una manifestazione simile nelle comunità
afro-americane, protagoniste di molti episodi di violenza urbana, le quali però
sono in parte dovute alle atroci e ben note vicende (come schiavismo,
colonialismo, odio razziale) che i popoli africani hanno dovuto affrontare per
integrarsi nel mondo moderno. Queste oltretutto sono le stesse argomentazioni
che vengono portate in difesa non solo dei palestinesi, ma del gruppo
terroristico hamas, il quale è giustificatio nelle sue azioni dal dolore imposto
alla Palestina da parte di Israele.

L'odio e la violenza sono quindi giustificati? no, ma non devono essere
utilizzati come strumento per demonizzare popoli o nazioni nella loro identità
essenziale. Così come l'esistenza di Hamas non implica che tutti i palestinesi
sono terroristi, così le violenze causate dagli estremisti israeliani non
significa che il popolo ebraico non abbia diritto ad uno stato in cui vivere.

### Altri punti

- andrebbe esplicitato perchè israele non ha questo problema con il
  territorio (come si è visto è il simbolo del problema della separatività:
  Israele incarna questo problema)
- il significato della terra promessa
- la necessità del sionismo (fare spazio dove non c'è spazio)
