---
title: Come in Alto così in Basso
description: Considerazioni sulla legge di causalità spirituale (precipitazione)
pubDate: "2024/08/30"
---

## L'anima evolve per mezzo della forma

Rappresentato nell'assioma ermetico "come in alto così in basso" uno dei principi fondamentali della scienza esoterica afferma che ogni evento oggettivo possiede una causa soggettiva e che tutte le cause risiedono sui piani "sottili".
In particolare D.K., il Tibetano, fa spesso riferimento nei suoi scritti al fatto che nel regno fisico non originano in alcun modo cause e che questo è il motivo per cui quel particolare piano non viene considerato esotericamente un _principio_.
Ciò è nettamente in contrasto con quanto sostenuto da molte scuole materialiste, ed in generale da buona parte dei rappresentanti della scienza odierna, ovvero che la vita soggettiva è un modo di interpretare i processi oggettivi e/o puramente fisici.

> Esistono pensatori rappresentanti della fisica quantistica i quali tentano di dimostrare il fenomeno dell'_entanglement_[^1] ipotizzando l'esistenza di dimensioni spaziali che non rientrano nel campo della nostra facoltà percettiva, le quali dimostrerebbero l'esistenza di un contatto anche laddove non è riscontrabile nel nostro sistema limitato; sempre i quantistici cercano di dimostrare la determinanza dell'osservazione entro un sistema di attività oggettivo.

Alcuni esempi di attività oggettive che sembrano avere effetti psicologici:

- spesso si ritiene che le cause di tratti o traumi psicologici possano essere rintracciate in eventi fisici del passato, o che le emozioni non siano altro che gli effetti della secrezione ormonale delle ghiandole endocrine;
- una passeggiata al parco può dare serenità;
- La vista di una persona odiata può creare irritazione;
- una dieta a base di frutta e verdura può migliorare la vitalità di un corpo malato;
- attraverso o studio e l'osservazione si possono sviluppare la comprensione e il pensiero;
- la convivenza permette l'esercizio della torlleranza;
- si cresce facendo esperienza (anche se forse nessuno negherebbe che si cresce _riflettendo_ sull'esperienza).

Tutti questi esempi possono essere sintetizzati in un'affermazione fondamentale che ne rappresenta il significato: **L'anima evolve per mezzo della forma.** Grazie a questa terminologia risulta evidente che non è la forma a costituire l'agente causale dato che, in quanto mezzo, essa costituisce solo lo strumento attraverso il quale l'anima raggiunge i propri scopi. È infatti il proposito dell'anima a determinare la creazione e le trasformazioni della forma secondo la necessità.

È facile capire ciò se si prova a mettere in discussione ogni singola attività e ogni singolo traguardo che si possa pensare di raggiungere: perchè l'uomo costruisce case, crea opere d'arte, avvia imprese ecc...? Se si volesse sostenere che ciò è spiegabile con il "materialismo dialettico"[^2] si potrebbe comunque mettere in discussione il motivo dell'esistenza dell'intero processo dialettico stesso, accettando come unica possibile soluzione e come unica valida causa dell'esistenza qualcosa che trovi in sé stessa motivo di esistere. Eventualmente si cerca di sostenere che il desiderio debba essere il l'unica motivazione di ogni attività, ma questo non regge se si guarda alle contraddizioni ad esso inerenti.

## Dimostrazione frettolosa e affettata

Spesso per dimostrare la causalità spirituale ad un materialista si cade nell'errore di utilizzare solo considerazioni relative ai fatti in senso stretto senza valutarne il contesto.

Ad esempio non va negato il fatto che gli eventi imprevisti possono generare delle emozioni improvvise, anche e soprattutto perchè le emozioni sono esattamente quella parte del corpo emotivo più a contatto con il piano fisico e che si occupa di generare delle risposte agli eventi percepiti dal corpo fisico.

#### Repetita Iuvant

Si potrebbe anche dire che il riprodursi di certe condizioni fisiche e il consistente prolungamento di un determinato stato emotivo possano generare delle condizioni permanenti nella psiche di una persona. Anche ciò non andrebbe negato, perchè può avere, come gran parte delle ingiunzioni materialistiche, un valore pratico da non trascurare. Il concetto potrebbe essere ritrovato nella nota sentenza latina secondo la quale la ripetizione è proficua. Ciò però non implica che la reiterazione di una azione o di un'interazione oggettiva possano produrre effetti soggettivi, ma piuttosto che ripetendo una attività viene progressivamente integrata una forma la quale, adattandosi a quella specifica attività divienta sempre più efficiente nello svolgerla.

Laddove ad un'esperienza è associato un certo tipo di stato emotivo, la sua ripetizione produrrà dei mutamenti fisici che renderanno il corpo sempre più adatto ad esprimere e a ricordare quella condizione specifica, portando di conseguenza ad una circostanza oggettiva che può essere vista come una trappola. Infatti ogni mutamento della forma richiede tempo ed energia, perciò l'instaurarsi di un ritmo inerziale indesiderabile è sicuramente qualcosa da evitare, anche se ciò non costituisce realmente un vincolo per l'anima la quale è libera al di là di ogni sua limitazione formale.

#### Non ogni causa soggettiva proviene dal soggetto se questo è inteso in senso separativo

Nel tentativo di difendere un valore spirituale non si dovrebbe perdere il buon senso (cosa che spesso avviene a causa dell'orgoglio) e non si dovrebbe mai affermare qualcosa che non si sa, specialmente in contrapposizione a qualcosa che si sa per certo. Non è sbagliato talvolta saper osservare come certi eventi psicologici emergano dal subconscio evocati dalle associazioni con la forma, anche se spesso si vorrebbe poter dimostrare ogni fatto accidentale che capita ad un soggetto come il diretto riflesso di un suo stato interiore. Il problema è che ciò spesso viene fatto senza tenere conto del fatto che la vita interiore soggettiva è sempre vita di gruppo ove il soggetto non è mai separato e che quindi è effettivamente antispirituale cercare di dimostrare che ogni evento può essere ricondotto al soggetto considerato in senso separativo. Se un individuo pensa di poter rintracciare tutte le cause degli eventi a cui assiste in sé stesso è come se stesse affermando di essere Dio, cosa che potrebbe fare solo rendendosi conto che questo implica l'idea di coscienza di gruppo ovvero di non separatività raggiunta attraverso i rapporti tra anime.

<!-- se uno stato interiore è evocato da circostanze oggettive significa che non si stà agendo come anime e non si sta creando. In altre parole si sta parassitando il gruppo procedendo in uno sviluppo individuale illusorio, nel quale si cresce prendendo dal retaggio di gruppo. questa non è evoluzione e qui sta la differenza essenziale tra la coscienza individuale e quella di gruppo: l'individuo evolve in maniera autocosciente e determina attivamente la propria evoluzione, mentre la coscienza di gruppo sa che questo progresso individuale non puòò essere separato da quello del gruppo. Ciò non significa che l'individuo non autodetermini una vera evoluzione, solo non ha ancora la perfetta percezione di come farlo e in parte lo fa illudendosi. Il gruppo ricerca sempre l'evoluzione proiettandosi verso i mondi lontani, a prescindere dal suo livello evolutivo individuale. La comunità si trova cercando i mondi lontani -->

#### Il problema del materialismo

Se da un lato le considerazioni materialistiche possono rivelarsi utili, il vero problema sorge quando da queste si arriva alla conclusione che l'evoluzione è prodotta dall'esperienza. Ciò è problematico perchè se ne potrebbe [trarre come valore morale](/blog/dal-sapere-alla-morale) (immorale e antispirituale) la ricerca dell'esperienza fine a sé stessa. Naturalmente questo sfocia nell'idolatria di tutto ciò che permette di accedere a molte e più desiderabili esperienze, come per esempio il denaro. La scala di valori oggettiva che ne deriva è basata sulla forma, sul passato e sulla separatività, diventando un riflesso distorto e malvagio della gerarchia spirituale. Questo equivale a ricadere nel problema della separatività descritto sopra, è solo un altro modo per affermare se stessi come centro di tutto con un intendimento della vita come una serie di rapporti conflittuali[^2]. Questo problema lo si trova nella dottrina della dialettica marxista, la quale è incapace di comprendere la possibilità di una unità eterna[^3] implicando in questo modo la persistenza del conflitto. Laddove si prende un valore oggettivo come principio di verità non si sta considerando la natura separativa dell'oggetto, il quale assume un valore differente a seconda del desiderio e delle associazioni dell'osservatore.

<!--
Gradualmente devo tornare a questa dimostrazione, ovvero: la causalità invertita è data da una interpretazione separativa della vita
-->

> La dialettica marxista impone anche una _"limitazione infinita"_, entro la quale il futuro è interamente determinato dal passato e non dall'azione creativa dell'anima. Si vede il tempo come una linea, dalla quale non si può scappare e che è interamente deterministica nel suo incedere, fatto di cause ed effetti unicamente oggettivi e quindi vincolati alla forma.

## I tre corpi

Considero ora come questo fraintendimento si ripropone dal punto di vista della personalità, laddove gli sviluppi della vita interiore siano visti come i risultati delle attività sul piano fisico.

### Il piano eterico

Dal punto di vista eterico, si può pensare che quando un'interazione fisica produce dei risvolti eterici, ciò che si sta osservando è in realtà una dinamica che non fuoriesce realmente dal potenziale eterico attuale. Si tratta di un sistema simile all'economia, entro il quale possono esistere debito e credito come parti costituenti di un capitale che non è valutabile staticamente, <!-- limitatamente alla sua liquidità? --> ma piuttosto nella portata dei suoi flussi. Il potenziale eterico non è soltanto l'energia contenuta (limitata) all'interno di un corpo fisico, bensì il più grande ciclo entro il quale è posto.

Ogni forma, o sistema limitato, è in realtà dinamico entro sè stesso. All'interno di un corpo che appare come una forma statica vi sono costantemente dei moti energetici e questi sono sempre in relazione con il ciclo maggiore. Per esempio nel corpo umano si osserva la respirazione, il flusso sanguigno, la digestione, ecc...

Quando si osserva la tendenza a dirigere l'energia all'interno di un sistema chiuso, o apparentemente chiuso, causata dall'identificazione con il ciclo individuato, si ottiene la forma fisica. Se questa tendenza non è equilibrata e quindi non porta ad un riciclo dell'energia, si ha la malattia in senso lato, la quale è una condizione alterata dell'organismo, prodotta dal karma e mirata al riequilibrio dell'interscambio energetico con l'ambiente.

La natura eterica non implica limitazione, perciò ogni forma di esistenza, o ciclo, individuabile secondo un certo grado di intendimento mentale dei modelli di attività, deve essere sempre necessariamente parte di un ciclo maggiore ed avere un costante ricambio energetico con esso.

<!-- Perchè l'energia non può essere contenuta e restare statica? essenzialmente l'energia non ha quantità perchè vi è una sola energia indifferenizata e la fonte di tutta l'energia è Dio. Il prana rappresenta infatti il potenziale e l'unica possibilità è l'Assoluto. Ogni cosa è in relazione ad Esso e ogni cosa Lo esprime in potenza. ogni ciclo accede all'energia proveniente dall'Assoluto rapportandosi ai cicli maggiori. Nella personalità esiste un quid che ne implica il costante rapporto con l'ambiente e quindi la contraddizione, necessità che si impone come ricerca dell'energia vitale. -->

> Perchè il sole manda luce alla terra? Affinchè questa la qualifichi con il proprio colore.

### Il piano astrale

<!--
#### NOTES

 Quanto è stato detto del piano eterico trova a sua volta le sue cause nella sostanza psichica.

- Il problema su questo piano sono le associazioni.
- Se associo una forma al bene o al male ho una reazione emotiva corrispondente.
- Il credito e il debito eterici sono regolati dalla dualità emotiva. Il corpo emotivo tende sempre all'equilibrio a motivo della natura Buddhica (armonia tramite conflitto, evoluzione mediante il mantenimento della tensione degli opposti) ma a causa della sua natura separativa li vede in costante diequilibrio. questo perchè crea attaccamenti agli oggetti cui associa il benessere e ciò implica per necessità un reflusso eterico. questo reflusso causa il pervenire del dolore ovvero del senso di repulsa.

**Ok provo così:** l'astrale è un intendimento separativo e duale del moto. per esempio ruotando in un cerchio se si tiene un punto sulla circonferenza come riferimento si può descrivere il proprio moto come tensione verso quel punto e repulsione verso altri finchè si è nel primo semicerchio, mentre nel secondo semicerchio si ha la repulsa di quell'oggetto e la tensione verso altro. Così funziona il desiderio che non può mai sostare su un oggetto.

devo vedere anche il fatto che l'emotivo è il punto di mezzo, il quale cerca di affermare un limitato intendimento mentale (identificazione) attraverso degli oggetti secondo un sistema di associazioni.
-->

TODO...

### Il piano mentale

TODO...

<!--
Ogni schema mentale logico fondato su un presupporto separativo produce limitazione e separazione, e contiene in sé quella contraddizione che ne implica la distruzione. Questo è ciò che determina l'impossibilità di limitare la sostanza eterica entro un corpo limitato (vita eterna di ciò che è separato, s/T(inf)=impossibile, dove spazio limitato è l'illusione).
-->

## Associazioni

Il fisico visto come principio:

- delle emozioni: le associazioni evocano emozioni. ma il corpo emotivo si regola con il desiderio tendendo verso una copertura di tutte le sue fasi (dal dolore alla gioia). Questa ciclicità dipende dalle associazioni (oggetti associati ad emozioni), quindi il desiderio produce le modificazioni oggettive sulla base dell'intendimento mentale.zp
- dell'intendimento mentale: la mente si sviluppa studiando il fisico, ma il fisico non è l'unico principio di questo ragionare.
- eterico: legge di economia. il corpo eterico se è vitalizzato da un evento fisco (mangiare la frutta) sta immagazzinando prana che poi dovrà espellere. sta creando un debito. Questo entro lo schema di intendimento mentale imposto, il prana è intrappolato in questa modalità di attività (o di flusso) ed è destinato a liberarsene. Forse il piano eterico è determinante nei confronti della mente? no. è che ogni attività mentale contiene in sé il senso della propria contraddizione e quindi implica il proprio rinnovamento.
- Oppure mangiare la frutta significa avere una interazione pranica?

[^1]: [Wikipedia: Entanglement quantistico.](https://it.wikipedia.org/wiki/Entanglement_quantistico) _"Poiché lo stato di sovrapposizione quantistica risulta indipendente da una separazione spaziale di tali sistemi (sottosistemi), l'entanglement implica in modo controintuitivo la presenza tra essi di correlazioni a distanza e, di conseguenza, il carattere non locale della realtà fisica."_

[^2]: [Wikipedia: Materialismo dialettico](https://it.wikipedia.org/wiki/Materialismo_dialettico)

[^3]: ibid. _"La legge della compenetrazione degli opposti (ossia dell'unità e del conflitto degli opposti) garantisce l'unità ed al tempo stesso il mutamento incessante della natura: tutte le esistenze essendo costituite di elementi e forze in opposizione hanno il carattere di una unità in divenire; l'unità è considerata temporanea, mentre il processo di mutamento è continuo. Le categorie hanno contorni sfumati ma non per questo è illusoria o meno intensa la loro contrapposizione e la dinamica evolutiva che ne deriva."_
